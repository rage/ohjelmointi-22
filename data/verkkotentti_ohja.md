---
path: "/verkkotentti-ohja"
title: "Ohjelmoinnin jatkokurssin verkkotentti 21.1."
information_page: true
sidebar_priority: 2800
hide_in_sidebar: false
---

<!--# Ohjelmoinnin jatkokurssi-->

* Tenttikysymykset ilmestyvät courses.mooc.fi sivulle tenttipäivänä klo 10:00.
* Linkit tenttitehtäviin löytyvät tämän sivun kohdasta [Tehtävänannot ja tentin aloittaminen](#tehtavanannot-ja-tentin-aloittaminen)

#### Tenttiin osallistuminen

* Tenttiin ei tarvitse ilmoittautua etukäteen.
* Kurssisuorituksen saaminen edellyttää tenttiin osallistumista.

#### Tentin toteutus

* Tentti suoritetaan kurssitehtävien tapaan vscode-ympäristössä.
* Kurssin tentin voi suorittaa 25.2.2023 **klo 10:00-22:00** välisenä aikana.
* Tentti päättyy viimeistään klo 22:00. Jos haluat käyttää tenttiin maksimiajan, **aloita se viimeistään klo 18:00**.
* Aikaa tentin tekemiseen on **neljä tuntia**. Jos sinulla on erikseen annettu tenttiin lisäaikaa, aikaa on viisi tuntia.

#### Ennen tenttipäivää

* Lue nämä ohjeet huolellisesti
* Lataa tehtäväpohjat ja testaa tehtävien palauttamista [alla olevan ohjeen mukaisesti](#tehtavapohjien-hakeminen)
* Jos sinulla on ongelmia tehtäväpohjien lataamisessa tai palauttamisessa, muita teknisiä ongelmia tai muuta kysyttävää tentin järjestelyistä, voit kysyä apua kurssin [Discordissa](https://study.cs.helsinki.fi/discord/join/ohjelmoinnin_mooc)

#### Tenttipäivänä

* Teknisten ongelmien varalta ohjaaja päivystää tenttipäivänä **klo 10:00-14:00** [Discordissa](https://study.cs.helsinki.fi/discord/join/ohjelmoinnin_mooc) `ohjelmoinnin_mooc_general` kanavalla.
* Tenttipäivänä **klo 14:00-22:00** keskustelu kurssin kanavilla on kielletty. Kurssin Discord on lukittu ja kanaville ei voi lähettää viestejä.

#### Tehtäväpohjien hakeminen

**Voit hakea ja testata tehtäväpohjat jo ennen tenttipäivää.**

1. Avaa Visual Studio Code.
2. Valitse TMC-valikosta `My courses`-näkymä.
3. Paina `Add new course`-nappulaa.
4. Valitse organisaatioksi `Helsingin yliopisto`.
5. Valitse kurssiksi `OHJA Python, syksy 2022, Verkkotentti 4`.
6. Lataa tehtäväpohjat.
7. Testaa tehtävien lähettämistä.
8. Jos saat lähetettyä tehtävät palvelimelle niin olet valmis tekemään tentin, muutoin ole yhteydessä ohjaajaan.

#### Tehtävänannot ja tentin aloittaminen

<notice>
Älä kysy kurssin kanavilla tehtävänantoihin liittyviä kysymyksiä ennen tentin päättymistä. Toteuta tehtävät oman parhaan tulkintasi mukaan.
</notice>

* Tenttikysymykset ilmestyvät courses.mooc.fi sivulle tenttipäivänä klo 10:00.
* Tentti-sivuille kirjaudutaan käyttäen normaaleja mooc.fi-tunnuksia.
* Tenttikysymykset löytyvät osoitteesta: <a href="https://courses.mooc.fi/org/uh-cs/exams/4766d084-3908-4846-bbc5-24cc3c4b1f47">https://courses.mooc.fi/org/uh-cs/exams/4766d084-3908-4846-bbc5-24cc3c4b1f47</a>
* Jos olet oikeutettu lisäaikaan, tenttikysymykset saat auki tästä: <a href="https://courses.mooc.fi/org/uh-cs/exams/68598f14-584a-41cb-809a-1198e1565b2f">https://courses.mooc.fi/org/uh-cs/exams/68598f14-584a-41cb-809a-1198e1565b2f</a>
* Tenttiaika alkaa siitä hetkestä kun painat `Aloita tentti!` -painiketta.

#### Tehtävien palauttaminen

* Tehtävät palautetaan samalla tavalla kuin kurssitehtävät.
* Tenttitehtävissä **ei ole automaattisia testejä**.
* Tenttiajan päättymisen jälkeen tehdyt palautukset johtavat tenttisuorituksen hylkäämiseen.

#### Tentin lopetus

* Ennen lopettamista palauta kaikki tehtävät vielä kertaalleen tenttiajan sisällä.
* Voit tarkistaa  lähettämiesi tehtävien saapumisen palvelimelle kirjautumalla sivulle [https://tmc.mooc.fi/org/hy/courses/1188](https://tmc.mooc.fi/org/hy/courses/1188). Tehtävän palautus on saapunut palvelimelle, jos näet tehtävän tehtäväpohjan nimen ja kellonajan, jolloin palautit tehtävän.
* Voit sulkea tenttitehtävä-sivun kun olet valmis. Muita toimenpiteitä ei vaadita.

#### Tentin tulokset

* Tentin tulokset tulevat sähköpostitse kun arvostelu on valmis.
* Yhden opintopisteen laajuisista suorituksista ei tule erillistä tulosviestiä. Hyväksytty suoritus merkitään suoraan opintorekisteriin.

#### Tentin tulokset (avoin yliopisto)

* Tulosviestin yhteydessä on ohjeet kurssisuorituksen rekisteröimiseen.
* Rekisteröiminen edellyttää ilmoittautumista kurssille avoimen yliopiston kautta.

#### Muuta

* Tentissä **ei** saa tehdä yhteistyötä eikä kopioida valmiita vastauksia. **Normaaleja tiedonhakukeinoja (esim. Google ja kurssimateriaali) saa käyttää.**
* Tenttivastaukset tarkistetaan plagoinnintunnistusohjelmalla. Huijaus johtaa aina vähintään tenttisuorituksen hylkäämiseen, mahdollisesti myös kurssilta poistamiseen.
* Tenttikysymykset muistuttavat kurssimateriaalin tehtäviä - tenttiin valmistautumiseksi kannattaa siis kertailla materiaalia.
* Kurssin tulokset tulevat kokeen jälkeen sähköpostitse opintopisteohjeiden kera.
